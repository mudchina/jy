
            临 江 仙

         梦后楼台高锁
         酒醒帘幕低垂
         去年春恨却来时
         落花人独立
         微雨燕双飞

         记得小萍初见
         两重心字罗衣
         琵琶弦上说相思
         当时明月在
         曾照彩云归



                           春  江  花  月  夜

             春 江 潮 水 连 海 平      海 上 明 月 共 潮 生
             滟 滟 随 波 千 万 里      何 处 春 江 无 月 明
             江 流 宛 转 绕 芳 甸      月 照 花 林 皆 如 霰
             空 里 流 霜 不 觉 飞      汀 上 白 沙 看 不 见
             江 天 一 色 无 纤 尘      皎 皎 空 中 孤 月 轮
             江 畔 何 人 初 见 月      江 月 何 年 初 照 人
             人 生 代 代 无 穷 已      江 月 年 年 望 相 似
             不 知 江 月 待 何 人      但 见 长 江 送 流 水
             白 云 一 片 去 悠 悠      青 风 浦 上 不 胜 愁
             谁 家 今 夜 扁 舟 子      何 处 相 思 明 月 楼
             可 怜 楼 上 月 徘 徊      应 照 离 人 妆 镜 台
             玉 户 帘 中 卷 不 去      捣 衣 针 上 拂 还 来
             此 时 相 望 不 相 闻      愿 随 月 华 流 照 君
             鸿 雁 长 飞 光 不 度      鱼 龙 潜 跃 水 成 文
             昨 夜 闲 潭 梦 落 花      可 怜 春 半 不 还 家
             江 水 流 春 去 欲 尽      江 潭 落 月 复 西 斜
             斜 月 沉 沉 藏 海 雾      碣 石 潇 湘 无 限 路
             不 知 乘 月 几 人 归      落 月 摇 情 满 江 树 ！

    【蝶恋花】  欧阳修

庭院深深深几许，杨柳堆烟，帘幕无重数。
玉勒雕鞍游冶处，楼高不见章台路。

雨横风狂三月暮，门掩黄昏，无计留春住。
泪眼问花花不语，乱红飞过秋千去。

    【鹊桥仙】  秦观

纤云弄巧，飞星传恨，银汉迢迢暗度。
金风玉露一相逢，便胜却人间无数。

柔情似水，佳期如梦，忍顾鹊桥归路。
两情若是久长时，又岂在朝朝暮暮。


			雁丘词			
	
	     问人间,情是何物,直教生死相许
             天南地北双飞客,老翅几回寒暑
             欢乐趣,离别苦,是中更有痴儿女
             君应有语,渺万里层云,千山幕景,只影为谁去
             横汾路,寂寞当年萧鼓,荒烟依旧平楚
             招魂楚些何磋及,山鬼自啼风雨
             天也妒,未信与,莺儿燕子俱黄土
             千秋万古,为留待骚人,狂歌痛饮,来访雁丘处



    【诉衷情】  陆游

当年万里觅封侯，匹马戍梁州。
关河梦断何处，尘暗旧貂裘。
胡未灭，鬓先秋，泪空流。
此生谁料，心在天山，身老沧州。


    【钗头凤】  陆游

红酥手，黄藤酒，满城春色宫墙柳。
东风恶，欢情薄，一怀愁绪，几年离索。
错，错，错！

春如旧，人空瘦，泪痕红□鲛绡透。
桃花落，闲池阁，山盟虽在，锦书难托。
莫，莫，莫！


              卜算子
                     咏梅

驿外断桥边，寂寞开无主．已是黄昏独自愁，更著风和雨．

无意苦争春，一任群芳妒．零落成泥碾做尘，只有香如故．


   秋思

枯藤老树昏鸦，
小桥流水平沙，
古道西风瘦马。
夕阳西下，
断肠人在天涯。	



   江楼感旧

独上江楼思悄然，
月光如水水如天；
同来玩月人何在？
风景依稀似去年！


    【武陵春】  李清照

风住尘香花已尽，日晚倦梳头。
物是人非事事休，欲语泪先流。

闻说双溪春尚好，也拟泛轻舟。
只恐双溪蚱蜢舟，载不动，许多愁。

                         声声慢
                寻寻觅觅,冷冷清清,凄凄惨惨戚戚.
                乍暖还寒时候,最难将息.
                三杯两盏淡酒,怎敌它晚来风急.
                雁过也,正伤心,却是旧日相识.

                满地黄花堆积,憔悴损,如今有谁堪摘?
                守着窗儿,独自怎生得黑!
                梧桐更兼细雨,到黄昏,点点滴滴.
                这次第,怎一个愁字了得?


   花归去马如
   赏      飞
   暮      酒
   已时醒微力

 赏花归去马如飞
 去马如飞酒力微
 酒力微醒时已暮
 醒时已暮赏花归

    【苏幕遮】  范仲淹

碧云天，黄叶地，秋色连波，波上寒烟翠。
山映斜阳天接水，芳草无情，更在斜阳外。

黯乡魂，追旅思，夜夜除非，好梦留人睡。
明月楼高休独倚。
酒入愁肠，化作相思泪。


    【浣溪纱】  晏殊

一曲新词酒一杯，去年天气旧亭台，夕阳西下几时回。

无可奈何花落去，似曾相识燕归来。小园香径独徘徊。

